---
slug: voorbereiding-stage-2
title: Voorbereiding stage 2.0
subtitle: Voorbereiding en planning voor mijn stage
level: 4
---

## 1A: LinkedIn

- Ik heb een professionele recente foto van mijzelf laten maken.
- Mijn kopregel is bijgewerkt.
- Ik heb een goede beschrijving van waar mijn interesses liggen.
- Ervaringen en rollen zijn bijgewerkt.

## 1B: Curriculum Vitae

### CV

<PDFViewer fileUrl="/cv.pdf" />

### Feedback

Mijn groepsgenoten hebben mij feedback gegeven op mijn cv. Er was niks op aan te merken, behalve één klein spelfoutje. Dat heb ik aangepast.

## 2A: Stage oriëntatie

### Soort organisatie

Ik wil werken bij een groot bedrijf met een eigen IT-afdeling. Ik vind dat belangrijk omdat ik grote bedrijven altijd interessant vind, en ik dan ook echt aan een product werk. Ik wil namelijk niet aan de freelance-achtige kant werken. Scale-ups of start-ups zijn ook prima, maar dan wel het liefst met echt een eigen product.

### Soort functie

Ik ambieer een functie waarin ik in het begin features kan opleveren, maar ook dicht aan de bedrijfskant zit. Ik wil namelijk uiteindelijk doorgroeien naar de bedrijfskant en op een dag misschien een eigen bedrijf hebben. Als dat zou lukken dan ga ik als het een groter bedrijf is niet meer zelf programmeren, en daar wil ik me op voorbereiden.

### Eisen aan de functie

Ik kan bij elke organisatie terecht waarbij ze echte producten hebben, zowel intern als extern. Het moet wel te maken hebben met web development, mobile development, AI of backends. Ik heb niet zo zeer iets specifieks wat ik wil leren, ik weet dat als ik een opdracht krijg ik genoeg leer tijdens mijn stage. Ik wil wel echt leren om de skills die ik nu binnen de veilige kaders van school heb opgedaan, te verfijnen in de praktijk.

### Locatie

De locatie maakt mij niet echt uit, ik heb gratis OV en kan dus overal naartoe reizen, ook al duurt het misschien wel even. Als er iets goeds in de omstreek van Den Haag ligt, dan is dat fijn, dan kan ik namelijk met de scooter. Ik ga een goede stageplek niet weigeren omdat de locatie wat minder praktisch is.

### Waarden

Mij maakt het echt niet uit wat de waarden van een bedrijf zijn. Work-life balance maakt mij ook echt niet uit, ik ben bereid om hard te werken. Een zakelijke cultuur heeft mijn voorkeur, maar nogmaals ben ik daar niet kieskeurig in. Het enige waar ik niet van hou zijn die hele informele teams met een "vrijdagmiddag-borrel". Ik wil echt een bedrijf waar ik kan leren en waar ik kan groeien.

### Voorwaarden

Ik heb drie voorwaarden:

1. Ik wil een terechte stagevergoeding voor het werk wat ik doe.
2. Ik wil een goede begeleiding van mijn stagebegeleider.
3. Ik wil aan zowel de technische als de bedrijfskant van software iets kunnen bijdragen.

## 2B: Invultekst

Mijn ideale stageplek zou een groot bedrijf met een eigen IT-afdeling zijn, of een scale-up of start-up met een eigen product. De organisatie mag zowel profit als non-profit zijn en kan Nederlands of internationaal georiënteerd werken, waar ik kan werken als een software developer die dicht bij de bedrijfskant zit. Ik ben vooral geïnteresseerd in taken die het opleveren van features en het werken aan webapplicaties, mobiele applicaties, AI of backends omvatten, omdat ik de skills die ik binnen school heb opgedaan wil verfijnen in de praktijk. Deze functie zou mijn expertise in web development en product thinking aanvullen en mij de kans geven om meer bedrijfsmatige kennis en ervaring met schaalbare systemen te ontwikkelen, wat belangrijk is omdat ik uiteindelijk wil doorgroeien naar de bedrijfskant en misschien een eigen bedrijf wil hebben. Op deze plek moet ik kunnen leren om mijn technische vaardigheden in een professionele omgeving toe te passen en te werken aan echte producten met echte gebruikers. Ik wil werken in de omgeving van Den Haag of daarbuiten, en ben bereid om met gratis OV door heel Nederland te reizen. Het is belangrijk dat deze organisatie staat voor een zakelijke cultuur met focus op leren en groei, zonder overdreven informele teamactiviteiten, en biedt een terechte stagevergoeding en goede begeleiding als primaire voorwaarden.

## 3: Vacatures zoeken

Ik ga niet nieuwe vacatures zoeken, want ik heb al een aantal goede plekken gezocht, waarvan er een paar zijn blijven hangen. Ik zal alle plekken waar ik mee bezig ben geweest hieronder neerzetten.

- **Boskalis**: Wat me aansprak is de grootte van het bedrijf en de diversiteit van projecten en de focus op technische kwaliteit. Een jaar geleden heeft Boskalis een eigen AI Corporate afdeling opgericht die mij heel erg aanspreekt. Hierin bouwen ze aan apps om de workflow van medewerkers te verbeteren door middel van software en AI. Dit spreekt me heel erg aan omdat ik zowel aan de technische als de bedrijfskant van software iets kan betekenen. Ik heb ook een goede connectie met deze afdeling via een familievriend. Ze werken binnen de AI Corporate afdeling met React, TypeScript en C#.

- **Therapieland**: Dit is een scale-up, ze zijn nog geen volledig gevestigd bedrijf, maar wel echt hard aan het doorgroeien naar die positie. Het is een SaaS-bedrijf dat mij sowieso al heel erg aanspreekt omdat ik ook graag een SaaS-product wil bouwen. Ze bouwen software om de periode waarin je aan het wachten bent op therapie alvast te kunnen beginnen met e-health modules. Daarnaast leveren ze nog veel meer software. Dit lijkt mij een topplek om te leren en te groeien, ik heb deze connectie via een vriend van mijn moeder die in de e-health branche werkt. Ze werken met moderne talen en frameworks zoals Vue.js, TypeScript en Python.

- **Conclusion**:

Dit is een heel groot Nederlands ICT bedrijf dat van alles doet met ICT, zowel aan de technische als organisatorische kant. Via de vriend van mijn moeders beste vriendin heb ik daar een opening gehad. Het bedrijf had alleen geen stageplekken, dus is dat niet doorgegaan. Het bedrijf werkt voor grote bedrijven zoals NS.

- **SDB-groep**:

Het laatste bedrijf waar ik mee bezig ben geweest is SDB-groep. Dit is net zoals Therapieland een ander bedrijf in de e-health sector. Ze werken met talen zoals TypeScript, React en Java. Ik ben hier even mee in gesprek geweest en ze leken me wel leuk, maar ze reageerden vrij laat. Toen ik een opening had was ik al bezig met kansrijke gesprekken met Therapieland en Boskalis. Daarom heb ik gekozen om niet verder te gaan met SDB-groep.

## 4: Solliciteren

Ik heb veel mails verstuurd naar bedrijven. Daarbij heb ik goed geleerd om sollicitatiemails op te bouwen. Ik heb ze hieronder allemaal neergezet in de volgorde van de eerste mail en de laatste mail die ik heb verstuurd. Ik hoop dat je ook kan zien dat ik naarmate we verder zijn de mails beter weet op te bouwen.

Ik heb helaas niet meer de voorbereiding die ik heb gedaan voor elk sollicitatiegesprek. Ik heb er tot nu toe twee gehad. Elke keer heb ik me goed voorbereid door me heel erg in te lezen over wat het bedrijf doet en ook met mijn moeder te oefenen met antwoorden. Ik heb dan een lijstje gemaakt van vragen voor het bedrijf en die heb ik dan aan haar gegeven en die moest ze mij stellen en dan hebben we zo samen gekeken wat er beter kon en wat er al goed was.

### Therapieland

```
Hallo meneer,

Mijn naam is Peter en ik ben via Zweder Bergman in contact gekomen met u, en hij zij dat ik mijn stageprofiel naar u kon opsturen. Er staan twee bijlagen: mijn stage profiel en de stagevereisten.

Hartelijke groet,
Peter van der Heijden
```

### SDB-groep

```
Hallo meneer,

Mijn naam is Peter, en ik hoorde dat jullie geïnteresseerd waren in mij verder helpen bij mijn stage. Ik heb in de bijlagen twee documenten neergezet: een met mijn motivatie en vooral wat ik allemaal kan, en de stagevereisten.

Ik hoor graag van u!

Met vriendelijke groet,
Peter van der Heijden
```

### Conclusion

```
Beste Shervinio,

Ik heb via een vriend van mijn moeder (Peter Mulder) uw email gekregen, en er is mij verteld dat jullie bij Conclusion nog stages zoeken. Op dit moment zit ik in mijn derde jaar van de opleiding HBO-ICT Software engineering, en in februari moet ik een semester stage gaan lopen. Wat Conclusion doet vind ik echt heel cool en het staat echt bovenaan mijn lijstje als ik zou mogen kiezen, vandaar deze mail. Ik heb mijn stageprofiel en de stagevereisten in de bijlagen gezet, en ik zou het heel erg waarderen als u hiernaar wil kijken. Als  er nog andere vragen zijn wil ik die natuurlijk ook altijd beantwoorden.

Ik hoop van u te horen!

Met vriendelijk groet,
Peter van der Heijden

+ 31 6 13 ** ** ** | peter.vdheijden@icloud.com
LinkedIn | Website
```

### Boskalis

```
Geachte mevrouw Sterkman,

Via Paul Schurgers heb ik gehoord dat u open staat voor een kennismakingsgesprek over een mogelijke meewerkstage. Ik ben op dit moment 3e jaars HBO-ICT Software Engineering student, en zoek een meewerkstage voor mijn 3e jaar, die op 9 februari van start gaat. Ik zou het geweldig vinden om bij Boskalis stage te mogen lopen, omdat ik denk dat ik bij zo’n groot bedrijf als Boskalis heel veel kan leren. Ik heb mijn CV en de stagevereisten vanuit school in de bijlagen gezet.

Ik pas mij graag aan uw agenda aan, maar ik heb wel een persoonlijke voorkeur voor een woensdag. Woensdagen heb ik namelijk geen school, en dan hoef ik geen lessen te missen. Het gesprek kan wat mij betreft persoonlijk of online, wat voor u het beste uitkomt.

Als u nog vragen heeft kunt u mij altijd mailen of bellen (onderaan staat mijn telefoonnummer).

Ik wacht uw antwoord af!

Met vriendelijke groet,

Peter van der Heijden

+ 31 6 13 ** ** | peter.vdheijden@icloud.com
LinkedIn | Website
```

## 5: Elevator pitch

### Vragen

#### 1. Wat is een elevator pitch?

Een elevator pitch is een korte, krachtige en overtuigende presentatie van jezelf, een idee of een bedrijf, die je in 30-60 seconden kunt geven. Het doel is om in korte tijd iemand nieuwsgierig te maken of te overtuigen van je toegevoegde waarde, bijvoorbeeld tijdens een pauze, netwerkevent en noem het maar op.

#### 2. Waarvoor kun je een elevator pitch allemaal gebruiken, en hoe kan het je helpen?

Een elevator pitch kan je gebruiken om jezelf, je idee of je bedrijf te presenteren. Het kan je helpen om nieuwsgierig te maken of overtuigen van je toegevoegde waarde. Het kan je helpen om een kansrijke connectie te maken of een kansrijke kans te krijgen.

#### 3. Noem vijf tot tien belangrijke criteria voor een goede elevator pitch.

- De pitch moet kort en krachtig zijn.
- De pitch moet overtuigend zijn.
- De pitch moet duidelijk zijn.
- De pitch moet aansprekend zijn.
- De pitch moet relevant zijn voor de doelgroep.
- de pitch moet gedenkwaardig zijn.

### Persoonlijke elevator pitch

Ik ben Peter, derdejaars HBO-ICT software engineering student, en ik bouw schaalbare webapplicaties waarbij ik altijd het eindproduct in gedachten hou. Waar ik me echt in onderscheid is dat ik niet alleen maar features bouw, maar echt begrijp hoe techniek en de bedrijfskant samenkomen. Ik werk graag met moderne tools en frameworks zoals React, Next.js, TypeScript en tRPC, omdat type-safety zorgt voor betrouwbare systemen die klaar zijn voor groei. Mijn kracht zit in de combinatie: ik kan goed communiceren met teams en mensen meekrijgen in ideeën, terwijl ik tegelijkertijd nadenk over user flows en hoe de backend en gebruikerservaring elkaar versterken. Ik zoek nu een stageplek waar ik kan leren van goede engineers en kan bijdragen aan een product waar mensen echt wat aan hebben. Daar waar techniek, product en business samenkomen, daar zit ik op mijn best.

### Project elevator pitch

Wij bouwen een slim hydroponics indoor systeem dat het voor iedereen makkelijk maakt om zelf verse planten te kweken, zonder pesticiden en op een milieuvriendelijke manier. Mensen willen graag vers groen kweken, maar vinden traditionele tuinieren te ingewikkeld of hebben geen ruimte. Ons systeem maakt het zo eenvoudig dat zelfs iemand zonder groene vingers er direct mee aan de slag kan. We richten ons op gebruikers zoals de mensen in de kantine van de DIF, die nu heel makkelijk zelf plantjes kunnen zaaien en kweken. Ik bouw de app en maak het hele systeem slim, en ben hierin de kant die rekening houdt met gebruikerservaring. Mijn rol is om ervoor te zorgen dat we niet verdwalen in features, maar blijven bouwen aan een product dat écht gebruiksvriendelijk is en waar mensen wat aan hebben. We zijn er nog volop mee bezig, maar het fundament staat en we werken toe naar een systeem dat bijna vanzelf werkt.
