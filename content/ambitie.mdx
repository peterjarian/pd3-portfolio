---
slug: ambitie
title: Ambitie
subtitle: Wat is ambitie precies?
level: 2
---

## Opdracht 1: Wat betekent ambitie voor jou?

### 1. Hoe zou je ambitie omschrijven aan iemand die er nog nooit van heeft gehoord?

Ambitie is het zoeken naar groei en zoeken naar nieuwe stof om te leren. Ook is het een sterke drang hebben om een doel of doelen te bereiken zoals: succes, erkenning of persoonlijke groei.

### 2. Wat betekent ambitie voor jou persoonlijk?

Ambitie is voor mij het bewust nadenken en gaan voor het doorgroeien om succesvol te worden en te groeien. Ik heb dit al mijn hele leven, ik wil gewoon overal de beste in zijn. Ik zoek naar nieuwe dingen om te leren die ik later in mijn carrière wil kunnen, zoek naar kansen en lees veel boeken om de dingen die ik wil leren ook echt te leren.

### 3. Kun je voorbeelden geven van momenten waarop je jezelf als ambitieus hebt beschouwd?

Ik werk in golven, misschien komt dat omdat ik ADHD heb maar misschien is dat het ook niet. Op dit moment zit ik een beetje in een dipje en ben ik al een maand niet zo heel ambitieus. Als ik op mijn pieken zit dan vind ik mezelf heel ambitieus en echt heel goed, ik kan dan 3 boeken lezen per week, of 8 uur per dag programmeren.

Als ik echt een moment moet kiezen dan was dat afgelopen zomervakantie. Ik werd gefascineerd door een nieuw project en heb hier voor 2 maanden lang elke dag eigenlijk wel 8 uur per dag aan geprogrammeerd. Hierdoor heb ik heel veel geleerd, en ik heb vaker van dit soort sprints waarin ik heel veel doe.

### 4. Welke waarden en overtuigingen liggen ten grondslag aan jouw ambitie?

Ik wil niet falen, en ik hou er niet van als mensen van mij winnen of me inhalen. Daarnaast heb ik de intelligentie om te leren wat ik wil leren, en vind ik dat ik daar gebruik van moet maken.

### 5. Zijn er mensen in je leven die je als rolmodel(len) beschouwt vanwege hun ambitie?

- **Mijn oom** - Hij is begonnen toen hij 22 jaar was met een eigen bedrijf voor het goedkoop aanbieden van vliegreizen voor studenten. Dat bedrijf is overgekocht door Tui en daarbij is hij CEO geworden van Tui. Tot slot is hij lang CEO en aandeelhouder van Corendon geweest, nu is hij met pensioen.
- **Steve Jobs** - Ik weet niet waarom maar zijn quotes en hoe hij dingen heeft aangepakt daar neem ik een voorbeeld aan.
- **Theo Browne** - Een software engineering YouTuber uit de Verenigde Staten. Ik wil best wel graag de invloed en connecties die hij heeft, ik kijk ook al zijn streams en video's. Zo blijf ik bij in een sector (IT) die snel verandert.

### 6. Hoe zou je jezelf beschrijven in termen van ambitie: laag, gemiddeld, hoog?

**Hoog, maar het schommelt.** Van mijzelf ben ik heel erg ambitieus dat kan je zien aan wat ik doe en op welk tempo. Ik werk alleen niet regelmatig, daardoor werk ik in golven en daar beweegt mijn ambitie ook in mee.

### 7. Reflectie

Veel andere antwoorden. De persoon waar ik mee heb gepraat had wel ambitie, maar op een andere manier. Deze persoon wil een eigen plekje in de wereld, en wil niet zo zeer winnen van of ten koste van andere. Ik heb dat juist wel, ik wil altijd winnen. Dat was wel het belangrijkste verschil wat ik heb gezien.

Opdracht 2 - ambitie als een continuüm

1. Hoe denk je dat het identificeren van jouw huidige ambitieniveau je kan helpen bij het stellen van realistische doelen?
   Ik denk dat je door je ambitieniveau te bepalen weet hoeveel je tegelijkertijd aankan. Hierdoor stel je minder snel onrealistische doelen. Ik moet wel zeggen dat ik moeite heb met het idee dat je je huidige ambitieniveau kan bepalen. Ambitie hangt van zoveel factoren af dat het eigenlijk niet echt te doen is om te bepalen hoeveel ambitie je hebt.
2. Op welke gebieden in je leven ben je het meest ambitieus?
   Persoonlijke ontwikkeling, maar het meeste in mijn (toekomstige) carrière. Ik ben nu vooral bezig met de basis leggen.
3. Op welke gebieden merk je dat je minder ambitieus bent en waarom?
   Ik ben eigenlijk overal wel ambitieus in, ik maak ook van alles een wedstrijdje en wil dus winnen en werk dan dus ook naar een doel. Ik kan echt niet iets verzinnen waar ik niet het meeste probeer uit te halen, misschien goed om over na te denken dat niet alles altijd “winnen” hoeft te zijn. Misschien ben ik niet ambitieus bij dingen waarvan ik denk dat ze me niks uitmaken. Ik. Weet bijvoorbeeld dat we een innovatie portfolio moeten hebben. Daarbij ga ik wel een beetje mijn best doen, maar ik ga niet totaal voor het beste portfolio, want het maakt me niet zo heel veel uit dat ik daar de beste zou zijn.
4. Welke externe factoren beïnvloeden jouw ambitieniveau?
   Hoe close ik ben met mijn vrienden, in tijden dat ik meer met hen omga ben ik minder ambitieus. Ik denk wel dat het andersom is, in tijden dat ik focus en heel veel ambitie heb ben ik minder close met vrienden.
5. Kun je voorbeelden geven van periodes waarin je ambitie hoger of lager was dan normaal gesproken? Wat waren de oorzaken van deze veranderingen?
   Nu, op dit moment (de afgelopen maand) ben ik minder ambitieus. Dat komt door een paar dingen:

- Ik ga meer met mijn vrienden om dus heb minder tijd om te leren en voor ambitie.
- Ik werd doordat school weer begon uit mijn eigen project gezogen waar ik zo mee bezig was.
- Ik heb op dit moment niet echt een ander project wat ik aan het doen ben.

6. Hoe zou je jouw huidige ambitieniveau vergelijken met dat van een jaar geleden? Zie je een trend van groei, stabiliteit of afname?
   Ik denk een betere ambitie. Ik had heel lang een vriendin en daar ging eigenlijk een groot deel van mijn tijd naartoe, veel bellen. Nu dat uit is ben ik veel meer bezig met mezelf en om te leren.
7. Hoe zie je jezelf in de toekomst evolueren op het gebied van ambitie?
   Ik hoop dat ik consistenter kan zijn met mijn ambitielevel, maar ik weet niet of dit reëel is. De kans is er namelijk dat dit gewoon zo werkt bij mij. In dat geval moet ik leren om erin mee te bewegen en niet te veel tegen mijn ambitielevel over een periode heen te gaan. Met andere woorden: niet te veel ambitie forceren.
8. Op welke manieren kun je flexibel zijn in je benadering van ambitie om je aan te passen aan veranderende omstandigheden en doelen?
   Ik vind de vraag lastig.
9. Reflectie
   Weer grote verschillen, ik merk steeds meer dat ambitie van veel verschillende plekken kan afkomen. Er dus niet één weg naar ambitie, dat is eigenlijk wel een beetje wat ik dacht, of ik had er nooit echt over nagedacht.

Opdracht 3: jouw ambitie definiëren

1. Zijn er specifieke doelen die je binnen de komende 6 maanden wilt bereiken?
   Ik heb een paar doelen die ik echt wil bereiken binnen 6 maanden:

- Echt een stuk verder komen in de sportschool. Ik ga dit doen door verder te gaan met 5x per week sporten. Ik wil de oefeningen die ik nu doe perfectioneren door echt op te letten dat ik ze op de goede manier uitvoer.
- Leren over financieren en geld in bedrijven. Ik blijft boeken lezen hierover, misschien is het ook waardevol om aantekeningen te maken van boeken, een soort van boekverslagen. Ook wil ik kritisch mijn boeken uitkiezen zodat ik niet lees om het lezen. Praten met mensen in de financiële wereld (waar ik mensen ken) kan ook erg helpen.
- Een goede stage vinden. Daar ben ik al volop mee bezig

2. Welke doelen stel je jezelf voor over een periode van 2 jaar?

- Nog steeds sporten
- Kennis hebben uitgebreid in veel velden die buiten ICT vallen om mijn kennis uit te breiden. Na dat ik financiële kennis heb opgebouwd verder met communicatie en marketing leren.
- Stappen hebben gezet naar een eigen huis krijgen. Al het geld wat ik heb en krijg blijven sparen zodat ik misschien tegen die tijd iets kan huren. Mijn familie heeft veel connecties en heeft wel hun geld dus ik hoef niet per se een sociale huurwoning.

3. Wat zijn je grootste ambities en doelen voor de komende 5 jaar?
   Aan het einde van de periode zou ik het liefst een eigen startershuisje hebben, een beter lichaam hebben en nog steeds consistent sporten en iemand zijn met veel kennis en expertise over verschillende sectoren ook buiten ICT.
4. Reflectie

- Een vriendin krijgen waar ik weet dat ik mee ga trouwen. Ik vind een gezin en een vrouw belangrijk, als ik 24 ben wil ik iemand hebben gevonden waar ik in ieder geval van weet dat ik er op een dag mee zou willen trouwen en kinderen krijgen. Ik ben een beetje traag dus er gaat wel 6-8 jaar overheen voordat ik dan getrouwd zou zijn en kinderen zou hebben.
- Grote stappen hebben gezet naar werk vinden in San Francisco in de Verenigde Staten. Naar Amerika, naar sillicon valley is mijn grootste droom. Om daar een start up te hebben of een baan bij een groot tech bedrijf dat is mijn grootste droom en daar zou ik alles voordoen.
- Nog steeds sporten. Ik wil nog steeds sporten en gezond zijn.
