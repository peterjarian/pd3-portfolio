---
slug: hbo-ict-job-event
title: HBO-ICT Job event
subtitle: Vervangende opdracht
level: 3
---

## 1. Update je LinkedIn-profiel

Mijn LinkedIn-profiel is al up to date. Ik heb een professionele foto van mijzelf, een beschrijving van wie ik ben, mijn ervaringen, mijn skills en waar ik heb gewerkt.

## 2. Persoonlijke elevator pitch

Als bijna afgestudeerde HBO-ICT'er kan ik schaalbare, betrouwbare systemen bouwen die klaar zijn voor groei. Tegelijkertijd denk ik altijd vanuit het perspectief van de gebruiker: is het product écht prettig in gebruik? Hiermee verbind ik techniek en gebruikservaring tot waardevolle digitale producten; ik ben niet alleen developer, maar ook een echte productdenker.

## 3. Interessante vacatures

#### Senior Product Engineer @ Framer

https://www.framer.com/careers/senior-product-engineer

**Wat ik er positief aan vind:**

Ik vind deze vacature er heel leuk uitzien. Het is echt een perfecte match met mijn tech stack, ze werken namelijk met React en TypeScript. Dat zijn precies de dingen waar ik goed in ben en waar ik graag mee werk. Wat mij vooral aanspreekt is dat het écht om product thinking gaat, en niet alleen maar om code schrijven. Je bouwt tools die designers en developers gebruiken, en daar kan ik me echt in vinden. Ik hou ervan om te puzzelen aan hoe je mensen efficiënter kan laten werken. Framer staat ook bekend om hun schaalbare architectuur, en dat is iets waar ik graag van wil leren. Het is remote, dus ik kan vanuit Nederland werken terwijl ik ervaring opbouw.

**Waar ik tegenop kijk:**

Het grootste probleem is dat het een senior rol is. Ik heb de technische skills wel, maar ik mis gewoon de jaren professionele ervaring. Ik denk dat ik er wel naartoe kan groeien, maar ik ben er nu nog niet. Ook vind ik het jammer dat het niet in San Francisco is. Ik zou het liefst daar fysiek willen zijn om te leren van de beste engineers ter wereld. Remote werken betekent dat ik minder snel in contact kom met die top-tier mensen. Tot slot denk ik dat Framer misschien te stabiel is voor waar ik nu zit. Ik zit in een grind periode en wil echt het maximale eruit halen.

---

#### Staff Software Engineer @ Dub

https://dub.co/careers/staff-software-engineer

**Wat ik er positief aan vind:**

Dit lijkt me echt een leuke startup om bij te werken. Het is een klein team dat snel beweegt, en dat past perfect bij waar ik nu zit. Ik zit in een periode waarin ik hard wil werken en veel wil leren, en bij een startup heb je veel autonomie. Ik kan snel dingen neerzetten en zien dat het werkt, dat vind ik heel belangrijk. Ze gebruiken een moderne tech stack en denken na over schaalbare architectuur, dat spreekt me aan. Ook vind ik het knap dat ze backed worden door de founders van Vercel en Framer, daar heb ik veel respect voor. Het is remote, dus ik kan flexibel werken.

**Waar ik tegenop kijk:**

Het is weer een staff rol, en daar ben ik gewoon nog niet klaar voor qua ervaring. Link management als domein spreekt me ook niet zo aan, ik vind AI en design tools veel interessanter. Het probleem is ook dat het niet in San Francisco is, en ik zou daar echt graag fysiek willen werken. Wat ik ook merk is dat er bij Dub meer focus lijkt te liggen op infrastructuur dan op de product/UX kant waar ik juist sterk in ben. Ik ben goed in nadenken over hoe gebruikers dingen gebruiken, en dat komt hier misschien minder terug.

---

#### Software Engineer, Business Technology @ Anthropic

https://job-boards.greenhouse.io/anthropic/jobs/4982198008

**Wat ik er positief aan vind:**

Ik vind het echt gaaf dat dit bij Anthropic is, een cutting-edge AI bedrijf. AI is precies waar ik interesse in heb, ik wil graag begrijpen hoe je met AI processen efficiënter kan maken. Deze rol gaat over interne tooling en hoe je mensen helpt om beter te werken, dat past perfect bij hoe ik denk. Ik hou ervan om te puzzelen aan hoe mensen dingen kunnen doen op de meest efficiënte manier. Het grote pluspunt is dat het in San Francisco is, dat is echt waar ik het liefst zou willen werken. Claude integreren in tools is moderne tech en dat vind ik interessant. Mijn bachelor's degree heb ik bijna, dus dat is geen probleem.

**Waar ik tegenop kijk:**

Het probleem is dat het vooral over interne tooling gaat, en niet over consumer-facing producten. Dat betekent dat er minder UI/UX werk is waar ik juist sterk in ben. Business Technology klinkt ook minder spannend dan product engineering. Ik merk dat de hybrid policy me minder flexibiliteit geeft dan fully remote. Ook ligt de focus meer op ops en security, en minder op moderne product development waar ik van hou. Tot slot staat er dat je moet reizen, terwijl ik juist graag gewoon in SF zou willen zitten en daar mijn plek zou willen vinden.

---

#### Staff Software Engineer, Claude Developer Platform (Full Stack) @ Anthropic

https://job-boards.greenhouse.io/anthropic/jobs/4561282008

**Wat ik er positief aan vind:**

Dit is echt mijn droomrol. Het combineert alles waar ik van hou: AI, product thinking, developer experience én het is in San Francisco. Ik zou developers helpen om efficiënter te werken met de Anthropic API, en dat is precies waar ik goed in ben. Ik ben goed in nadenken over hoe mensen dingen gebruiken en hoe je dat makkelijker kan maken. Het is een full stack rol met waarschijnlijk moderne tech zoals TypeScript en React, daar werk ik het liefst mee. Het is product-minded engineering, dus niet alleen maar code schrijven maar echt nadenken over wat developers nodig hebben. AI vind ik super interessant, vooral hoe je mensen ermee kan helpen. In SF zou ik omringd zijn door de beste engineers ter wereld, daar kan ik heel veel van leren.

**Waar ik tegenop kijk:**

Het grootste probleem is dat het een staff rol is. Ik ben er nog niet, maar dit is wel waar ik naartoe wil groeien. Het sollicitatieproces bij Anthropic is waarschijnlijk extreem competitief, en ze verwachten vast veel shipped products en jaren ervaring. Dat heb ik nog niet. Developer tooling is ook wel minder visueel en UI-focused dan consumer products, terwijl ik juist sterk ben in UI/UX. Tot slot is relocaten naar San Francisco duur en complex als derdejaars student. Ik zou het graag willen, maar ik weet niet of het realistisch is op dit moment.

## 4. Interessante bedrijven van event

### 1. Capgemini

**Wat doet dit bedrijf en hoe speelt IT hierin een rol?**

Capgemini is een van de grootste IT-consultancy bedrijven ter wereld. Ze helpen organisaties met digitale transformatie, en IT staat echt centraal in alles wat ze doen. Ze bouwen custom software, webapplicaties, mobiele apps, en werken met cloud infrastructuur. Het is niet hun eigen product waar ze aan werken, maar ze bouwen oplossingen voor klanten in verschillende sectoren zoals finance, healthcare, retail, je noemt het maar.

**Wat voor soort bedrijf is dit en spreekt dat me aan?**

Het is een groot internationaal bedrijf met meer dan 300.000 medewerkers wereldwijd, en in Nederland zitten ze op meerdere plekken zoals Utrecht en Amsterdam. Wat ik er interessant aan vind is dat ze een goede naam hebben qua traineeships en young professional programma's. Ze investeren echt in het opleiden van starters, dus je krijgt begeleiding en trainingen. De cultuur is professioneel en Corporate met een hoofdletter C, dat kan een voordeel zijn als je structuur wilt, maar ook een nadeel als je van die losse startup vibe houdt. Ze hebben wel een focus op innovatie en werken met moderne tech stacks, dus dat is een pluspunt.

**Spreekt het werk wat dit bedrijf doet me aan? Wat vind ik er leuk aan en wat niet?**

Wat ik er leuk aan vind is dat je werkt aan diverse projecten voor verschillende klanten, dus je ziet heel veel verschillende dingen. Je kan in de ene maand een React web app bouwen voor een bank, en de volgende maand een mobile app voor een retailer. Dat is echt goed voor je ontwikkeling. Ook werk je waarschijnlijk met moderne technologieën zoals React, TypeScript en Node.js, dat past perfect bij mijn stack. Wat ik minder aantrekkelijk vind is dat het consultancy werk is. Dat betekent dat je niet aan je eigen product werkt waar je echt ownership over hebt. Je bouwt iets voor een klant, levert het op, en dan ben je er vanaf. Ik hou juist van die product-minded aanpak waar je echt denkt aan de lange termijn impact. Ook kan consultancy betekenen dat je soms bij klanten op locatie moet zijn, en dat spreekt me minder aan dan gewoon op één plek werken aan één product.

**Zou dit bedrijf een geschikte stage/afstudeerplek voor mij zijn? En zo ja waarom?**

Voor een stage ben ik niet op zoek, daar zit ik al volop in bij andere bedrijven. Maar voor een afstudeerplek zou het misschien wel kunnen. Je leert heel veel in korte tijd omdat je aan diverse projecten werkt, en je krijgt goede begeleiding. Het is ook goed voor je CV om een naam als Capgemini erop te hebben. Maar ik twijfel wel of het echt bij me past. Ik wil liever werken aan een product waar ik echt ownership over heb en waar ik de impact kan zien op gebruikers. Bij consultancy bouw je dingen en dan ben je er weer vanaf. Dus misschien voor afstuderen als ik niks beters vind, maar het is niet mijn eerste keuze.

---

### 2. Info Support

**Wat doet dit bedrijf en hoe speelt IT hierin een rol?**

Info Support is een Nederlands IT-dienstverlener die zich richt op maatwerksoftware, cloud oplossingen en data. Ze zijn gevestigd in Veenendaal en doen zowel consultancy als productontwikkeling. IT is letterlijk alles wat ze doen, ze leven en ademen software. Ze staan vooral bekend om hun technische diepgang en het feit dat ze echt investeren in kennis. Ze hebben zelfs een eigen academy waar ze mensen opleiden.

**Wat voor soort bedrijf is dit en spreekt dat me aan?**

Info Support is een middelgroot Nederlands bedrijf met zo'n 500 medewerkers. Wat ik er echt interessant aan vind is hun focus op technische excellence. Ze hebben die academy waar ze mensen echt opleiden, en er is een sterke cultuur van kennisdeling. Iedereen daar is een nerd in de beste zin van het woord, ze willen echt goed zijn in wat ze doen. De cultuur is informeel en collegiaal, dus niet zo corporate als een Capgemini. Ze hebben ook een young professional programma waar je intensieve begeleiding krijgt. Wat me aanspreekt is dat ze in Nederland zitten en Nederlandse roots hebben, dat geeft een bepaalde vibe die ik wel prettig vind.

**Spreekt het werk wat dit bedrijf doet me aan? Wat vind ik er leuk aan en wat niet?**

Het werk is divers, ze doen zowel web development, cloud infrastructuur als data engineering. Wat ik er leuk aan vind is de focus op kwaliteit en het leren van je vak. Als je daar werkt ben je omringd door mensen die echt verstand hebben van software engineering, en dat is goed voor je groei. Ze werken met moderne tech en denken na over schaalbare architectuur. Het nadeel is dat het weer consultancy werk is, dus je werkt voor klanten en niet aan je eigen product. Ik merk dat ik daar steeds meer moeite mee heb, ik wil gewoon aan één ding werken en dat echt goed maken, niet van project naar project springen. Ook is Veenendaal niet de meest spannende plek, het is een beetje saai daar. Ik zou liever in een grote stad werken of in het buitenland.

**Zou dit bedrijf een geschikte stage/afstudeerplek voor mij zijn? En zo ja waarom?**

Voor een stage ben ik niet meer beschikbaar, daar zit ik al volop in met andere bedrijven. Maar voor een afstudeerplek denk ik dat Info Support echt een goede optie zou kunnen zijn. Je leert enorm veel omdat ze zo gefocust zijn op technische kwaliteit en kennisdeling. De begeleiding is goed en je werkt met slimme mensen. Voor een afstudeerproject waar je echt diep in wilt duiken en goed wilt leren hoe je software bouwt, is dit een top plek. Maar ook hier geldt: ik wil uiteindelijk naar een product company waar ik aan mijn eigen ding kan werken, niet aan klantprojecten. Dus voor afstuderen zou het goed kunnen, maar het is niet mijn eindbestemming.

---

### 3. Quintor

**Wat doet dit bedrijf en hoe speelt IT hierin een rol?**

Quintor is een software consultancy bedrijf dat zich richt op agile software development. Ze zijn gevestigd in Amersfoort en bouwen custom software voor klanten. IT is hun core business, ze doen niks anders dan software bouwen. Ze werken veel met webapplicaties en zijn gefocust op moderne development practices zoals continuous delivery en test-driven development.

**Wat voor soort bedrijf is dit en spreekt dat me aan?**

Quintor is een kleiner bedrijf dan Capgemini of CGI, met zo'n 150 medewerkers. Wat me aanspreekt is dat ze echt gedreven zijn door software craftsmanship. Ze willen software goed maken, niet zomaar snel iets neerzetten. Ze werken in zelfsturende teams en hebben een vlakke organisatiestructuur, dus je hebt veel autonomie. De cultuur is informeel en er is veel ruimte voor eigen initiatief. Wat ik er ook leuk aan vind is dat het in Amersfoort is, dat is een stuk beter bereikbaar dan Veenendaal. Ze focussen op young professionals en hebben een goed onboarding programma. Het nadeel is dat het toch een consultancy bedrijf is, dus je werkt voor klanten en niet aan je eigen product.

**Spreekt het werk wat dit bedrijf doet me aan? Wat vind ik er leuk aan en wat niet?**

Ze bouwen webapplicaties met moderne tech stacks, en daar ben ik echt in geïnteresseerd. Ze werken agile en hebben veel aandacht voor code kwaliteit en testing, dat spreekt me aan. Ik vind het belangrijk dat software goed gebouwd is en niet zomaar snel in elkaar wordt geflanst. Ook is er veel ruimte voor innovatie en het uitproberen van nieuwe technologieën. Wat ik minder leuk vind is weer dat consultancy aspect. Je werkt aan projecten voor klanten en dan ga je naar het volgende. Ik wil juist één product hebben waar ik aan werk en waar ik de lange termijn impact kan zien. Ook zijn de projecten misschien minder cutting-edge dan wat ik bij een startup zou doen, het is meer enterprise software voor Nederlandse bedrijven.

**Zou dit bedrijf een geschikte stage/afstudeerplek voor mij zijn? En zo ja waarom?**

Voor een stage niet, want daar ben ik niet meer naar op zoek. Maar voor een afstudeerplek is Quintor zeker een goede optie. Je werkt in een omgeving waar ze echt waarde hechten aan goed software bouwen, en je leert de best practices van agile development. De teams zijn klein en zelforganiserend, dus je krijgt veel verantwoordelijkheid en dat is goed voor je ontwikkeling. De cultuur is goed en de begeleiding ook. Maar net als bij de andere consultancy bedrijven denk ik niet dat het mijn eindbestemming is. Het is een goede plek om af te studeren en ervaring op te doen, maar uiteindelijk wil ik naar een product company waar ik echt ownership heb over wat ik bouw.

---

### 4. Topicus

**Wat doet dit bedrijf en hoe speelt IT hierin een rol?**

Topicus is een Nederlandse software onderneming die producten bouwt voor specifieke sectoren zoals onderwijs, zorg en overheid. Ze zijn gevestigd in Deventer en zijn onderdeel van Topicus Groep. Het verschil met de andere bedrijven is dat ze hun eigen producten bouwen, geen consultancy. Ze maken bijvoorbeeld software voor scholen om roosters te maken, of systemen voor ziekenhuizen. IT is hun core product, ze zijn een product company.

**Wat voor soort bedrijf is dit en spreekt dat me aan?**

Topicus is een middelgroot Nederlands bedrijf met zo'n 1000+ medewerkers verspreid over verschillende business units. Wat me hier echt aanspreekt is dat het een product company is. Je werkt aan software die duizenden mensen elke dag gebruiken, en je kan de impact zien van wat je bouwt. Dat is echt anders dan consultancy waar je iets bouwt en dan nooit meer ziet. Ze hebben een informele cultuur en werken in kleine teams, dus je hebt veel autonomie. Ook is het een stabiel bedrijf, ze zijn al jaren succesvol en hebben een goede reputatie. Het nadeel is dat het in Deventer is, dat is echt in de middle of nowhere. Ook zijn de sectoren waar ze voor werken (onderwijs, zorg, overheid) misschien niet de meest sexy, het is niet zo cutting-edge als AI startups bijvoorbeeld.

**Spreekt het werk wat dit bedrijf doet me aan? Wat vind ik er leuk aan en wat niet?**

Wat ik er heel leuk aan vind is dat je aan een product werkt waar mensen echt wat aan hebben. Als je een feature bouwt voor roostersoftware voor scholen, dan gebruiken duizenden docenten en studenten dat elke dag. Die impact kan ik echt waarderen. Ook betekent product work dat je nadenkt over de lange termijn, niet alleen maar snel iets bouwen en dan weg. Je moet denken aan schaalbaarheid, gebruikerservaring, en hoe het product evolueert. Dat past perfect bij hoe ik denk over software. Wat ik minder aantrekkelijk vind is het domein. Onderwijs en zorg software is belangrijk, maar het is niet zo spannend als werken aan AI tools of design platforms. Ook ligt de focus misschien meer op stabiliteit en betrouwbaarheid dan op snelle innovatie, en ik zit nu in een fase waar ik veel wil experimenteren en leren.

**Zou dit bedrijf een geschikte stage/afstudeerplek voor mij zijn? En zo ja waarom?**

Voor een stage ben ik niet beschikbaar, maar voor een afstudeerplek zou Topicus echt een goede match kunnen zijn. Het grote voordeel is dat je aan een echt product werkt, niet aan consultancy projecten. Je kan echt diep duiken in één product en leren hoe je dingen op de lange termijn moet opzetten. Ook werk je met moderne tech stacks en denk je na over schaalbaarheid en gebruikerservaring, dat zijn precies de dingen waar ik goed in ben. De begeleiding is goed en je werkt in een klein team waar je veel verantwoordelijkheid hebt. Het enige nadeel is de locatie (Deventer) en het feit dat het domein misschien iets minder spannend is dan waar ik uiteindelijk naartoe wil. Maar voor een afstudeerproject denk ik dat het een solide keuze is, zeker beter dan een consultancy bedrijf.

---

### 5. Netcompany

**Wat doet dit bedrijf en hoe speelt IT hierin een rol?**

Netcompany is een IT consultancy bedrijf dat oorspronkelijk uit Denemarken komt en zich richt op digitale transformaties voor de publieke en private sector. Ze bouwen grootschalige webapplicaties en digitale platformen, vooral voor overheden en grote organisaties. IT is hun enige business, ze doen niks anders dan software bouwen.

**Wat voor soort bedrijf is dit en spreekt dat me aan?**

Netcompany is een groeiend bedrijf met zo'n 7000+ medewerkers in heel Europa, waarvan een deel in Nederland. Wat interessant is, is dat ze een mix zijn tussen een consultancy en een product-minded company. Ze werken weliswaar voor klanten, maar vaak aan grote langlopende projecten waar je echt diep in duikt. Ze hebben een professionele cultuur met veel focus op kwaliteit. Ze staan bekend om hun young professional programma's en goede begeleiding van starters. De cultuur is Scandinavisch, dus redelijk vlak en gericht op work-life balance, maar wel resultaatgericht. Ze hebben kantoren in Nederland maar het hoofdkantoor is in Kopenhagen, dat vind ik wel interessant. Het nadeel is dat ze vooral werken voor overheidsorganisaties, en dat kan betekenen dat projecten langzaam gaan door bureaucratie.

**Spreekt het werk wat dit bedrijf doet me aan? Wat vind ik er leuk aan en wat niet?**

Netcompany werkt aan grootschalige digitale transformaties, dus je bouwt complexe systemen die schaalbaar moeten zijn. Dat spreekt me aan omdat ik geïnteresseerd ben in schaalbare architectuur. Ze hebben ook veel focus op user experience, dus het gaat niet alleen om techniek maar ook om hoe mensen de software gebruiken. Dat past perfect bij mijn product-minded aanpak. Ze werken met moderne tech stacks en development practices. Wat ik minder leuk vind is dat veel projecten voor de overheid zijn. Overheidprojecten kunnen traag zijn door alle regels en procedures, en ik zit juist in een fase waar ik snel wil bewegen en veel wil leren. Ook is het nog steeds consultancy work, dus je bouwt voor een klant en niet voor je eigen product.

**Zou dit bedrijf een geschikte stage/afstudeerplek voor mij zijn? En zo ja waarom?**

Voor een stage niet, want daar ben ik al mee bezig bij andere bedrijven. Maar voor een afstudeerplek zou Netcompany een interessante optie kunnen zijn. Het voordeel is dat je werkt aan grote, complexe systemen waar je echt van kan leren. Je ziet hoe je schaalbaarheid moet aanpakken en hoe je omgaat met grote codebases. Ook is er veel aandacht voor UX, en dat past bij mijn sterke punten. De begeleiding van young professionals is goed en je werkt met ervaren engineers. Het nadeel is dat projecten misschien langzaam gaan als ze voor de overheid zijn, en dat kan frustrerend zijn. Voor afstuderen denk ik dat het een goede plek is om te leren, maar voor de lange termijn wil ik liever naar een snelle product company waar ik meer autonomie heb en waar ik aan moderne tools werk die developers echt helpen, zoals het werk dat Anthropic doet aan developer platforms.

## 5. Onderzoek (Agent2Agent & Model Context Protocol)

Ik heb voor dit onderzoek gekozen voor de masterclass van Betabit over het Model Context Protocol (MCP). Dit sprak me aan omdat het gaat over hoe AI-agenten met elkaar kunnen samenwerken. Ik volg de AI-race al vanaf het begin, maar dit aspect – meerdere AI's die samen complexe taken aanpakken – vond ik interessant om meer over te leren.

Het Model Context Protocol is eigenlijk een manier waarop AI-agenten context en informatie met elkaar kunnen delen. Het idee is dat je niet één grote AI hebt die alles moet doen, maar meerdere gespecialiseerde agenten die elk hun eigen ding goed kunnen. Deze agenten moeten dan wel met elkaar kunnen communiceren om samen tot een oplossing te komen. MCP zorgt ervoor dat die communicatie soepel verloopt – dat ze elkaar begrijpen en informatie kunnen uitwisselen. Het is eigenlijk net zoals wanneer mensen in een team samenwerken, maar dan voor AI-systemen.

Het interessante hieraan is dat dit heel veel mogelijkheden opent. In plaats van één enorm complex AI-systeem krijg je nu meerdere kleinere, gespecialiseerde agenten die samenwerken. Bijvoorbeeld: één agent die goed is in het ophalen van data, een andere die goed is in analyse, en weer een andere die goed is in presenteren. Door ze met MCP te laten communiceren krijg je een systeem dat flexibeler en schaalbaarder is. Betabit is een Nederlands bedrijf dat gespecialiseerd is in Azure en maatwerk software. Ze hebben meer dan 16 jaar ervaring en zijn marktleider in Azure – precies het soort bedrijf waar je veel kan leren.

Wat ik hiervan meeneem is dat AI-ontwikkeling steeds meer gaat over samenwerking tussen systemen. Als ik later met AI wil werken – en dat wil ik zeker – dan moet ik niet alleen begrijpen hoe één AI werkt, maar ook hoe je meerdere AI's slim met elkaar laat samenwerken. Dat is waar het naar toe gaat denk ik in software development.
